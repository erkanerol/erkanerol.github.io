+++
categories = []
date = "2016-08-28T23:17:42+03:00"
title = "Tasarım Şablonları 1 - Giriş"
draft=true

+++

Herkese Merhaba.

Bu aralar tasarım şablonları üzerine okumalar yapıyorum. Epey kaynak var çeşitli sitelerde ve bloglarda. Fakat ben farklı bir dille yeniden yazmayı deneyeceğim bu blog serisinde. Umarım başarılı olurum.

<!--more-->

Evvela başlıca kaynakları bir sıralayalım.

1. https://sourcemaking.com/design_patterns (Bu sitenin anlatımına ve tasarımına bayıldım.)
+ http://www.tutorialspoint.com/design_pattern/design_pattern_overview.htm
+ http://www.kurumsaljava.com/2008/11/20/tasarim-sablonu-nedir/ (Türkçe isimlere genelde buradan baktım)

## Tasarım Şablonları (Design Patterns) nedir, neden kullanılır?

Tasarım şablonları bizden önceki yazılımcıların tecrübelerine dayanarak belli sorunları çözmek için buldukları belli yöntemlerdir. Bitmiş, kesinlikle değiştirilemez şeyler değil aslında. Biz de yeni şablonlar bulup ekleyebiliriz ama az çok aynı problemleri çözmeye çalıştığımız için çok da yeni bir şey çıkacağını sanmıyorum.

Asıl amaç şu: Diyelim ki bir tasarım yapmamız gerekiyor. Bakıyoruz probleme ve diyoruz ki "Heee bu tam x şablonunu kullanmalık.". Sonra kolayca ve hızlı bir şekilde tasarımı yapıyoruz ve kodluyoruz. Sonra takım arkadaşımıza diyoruz ki ben bu problemi x şablonunu kullanarak çözdüm. O da şıp diye anlıyor. Niye? Çünkü o da biliyor. Çünkü sağ olsun bizden öncekiler yememiş içmemiş isim vermişler. İki saat anlatmamıza gerek yok.

Sonra başka bir gün takıma tecrübesiz biri geliyor. Adını Feriha koyalım. Ona bir görev veriliyor. Arkadaş biraz zeki bir arkadaş ve algoritma tasarlamayı seviyor. Oturuyor, epey uğraşıp bir tasarım yapıyor. Heyecanlı heyecanlı bir sürü kod yazıyor. Sonra ufak ufak problemler çıkmaya başlıyor. Aslında o kadar da iyi tasarlamadığını fark ediyor. "Ya şimdi baştan tasarlasam şöyle tasarlardım ama baya da kod yazdık. Neyse şuraya bir parametre daha ekleyeyim de öyle çözeyim diyor." Sonra durumu fark ediyoruz ve gidip ona diyoruz ki: "Sevgili Feriha, maşallah x şablonunun biraz bozuk halini kendin bulmuşsun. Aslında bu çok bilinen bir problem. Şablonları bilseydin uğraşmadan, güzelce çözebilirdin aslında. Sana bir link atayım onu güzelce oku, bu kısmı da yeniden yazalım. Şimdi durduk yere teknik borç çıkarmayalım başımıza." Sonra? Sonra hayat  Feriha için daha güzel.



<br></br>
<img src="/img/wheel.png" />
Hiç bilenle bilmeyen bir olur mu?



